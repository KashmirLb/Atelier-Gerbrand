Geboren in een familie van vissers, reizigers en creatievelingen is zijn werk een logisch gevolg 
na alle omzwervingen die hij heeft gemaakt in zijn leven.


Gerbrand is een avonturier in hart en ziel.


Als jongen van 14 stapte hij zonder scrupules aan boord van de visserskotter van zijn oom,
 omdat school hem niets te bieden had. 
Het avontuur trok harder dan de schoolbanken.


Nadien heeft hij letterlijk iedere uithoek van de wereld bezocht en beleefd.


En nog steeds trekt het reizen. Sinds 2009 is hij zijn herinneringen gaan vertalen in schilderijen.


Gerbrand is altijd zeer aangetrokken geweest tot de moderne kunst en met name de Cobra groep. 
Vooral Karel Appel is altijd een grote inspirator geweest.


In de afgelopen 10 jaar heeft zijn werk zich steeds meer ontwikkeld en is er een grote collectie 
aan kleurrijke herinneringen aan vele verre oorden ontstaan.